# -*- mode: mandoku-view -*-
#+TITLE: 易學濫觴
#+DATE: 2015-09-23 09:34:54
#+PROPERTY: JUAN 0
<pb:KR1a0076_WYG_000-1a>¶
欽定四庫全書　　　　經部一¶
　易學濫觴　　　　　　易類¶
　　提要¶
　　　　(臣/)等謹案易學濫觴一卷元黄澤撰澤字楚¶
　　　　望資州人家於九江大徳中嘗為景星書院¶
　　　　山長又為東湖書院山長年逾八十乃終故¶
　　　　趙汸生於元未猶及師事之其易與春秋之¶
　　　　學皆受之於澤者也澤垂老之時欲注易春¶
<pb:KR1a0076_WYG_000-1b>¶
　　　　秋二經恐不能就故作此書及春秋指要發¶
　　　　其大凡卷首有延祐七年呉澄題辭據其所¶
　　　　言二書蓋合為一帙今春秋指要已無𫝊本¶
　　　　惟此書僅存朱彞尊經義考載此書注曰已¶
　　　　佚則彞尊亦未及見知為稀覯之本矣其説¶
　　　　易以明象為本其明象則以序卦為本其占¶
　　　　法則以左𫝊為主大㫖以王弼之廢象數遁¶
　　　　于元虚漢儒之用象數亦失于繁碎故折中¶
<pb:KR1a0076_WYG_000-2a>¶
　　　　以酌其平其中厯陳易學不能復古者一曰¶
　　　　易之名義一曰重卦之義一曰逆順之義一¶
　　　　曰卦名之義一曰卦變之法一曰卦名一曰¶
　　　　易數之原一曰易之辭義一曰易之占辭一¶
　　　　曰蓍法一曰占法一曰序卦一曰脱誤疑字¶
　　　　凡十三事持論皆有根據雖未能勒為全書¶
　　　　而發明古義體例分明已括全書之宗要因¶
　　　　其説而推演之亦足為説易之圭臬矣乾隆¶
<pb:KR1a0076_WYG_000-2b>¶
　　　　四十六年十月恭校上¶
　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官　(臣/)　陸　費　墀¶
<pb:KR1a0076_WYG_000-3a>¶
易學濫觴原序¶
楚望夫子之註經其志可謂善矣易欲眀象春秋欲明¶
書法蓋將前無古後無今特出其所得之大概示人而¶
全註未易成也每以家貧年邁弗果速成其註為嗟世¶
亦有仁義之人能俾遂其志者乎予所不能必也道之¶
行與命也愛莫助之永歎而巳延祐第七立秋之後四¶
日臨川吳澄書於易學濫觴春秋指要之卷端¶

